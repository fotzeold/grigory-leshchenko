Лист 1 Міністру культури України з приводу виселення письменника із службової квартири

Міністру культури України
Нищуку Євгену Миколайовичу
01601,  м. Київ, вул. Івана Франка, 19

Лещенко Галина Петрівна,
Лещенко Григорій Іванович
04053, м. Київ,
вул. Вознесенський узвіз, 20, кв.1
Засіб зв’язку: 096 424 38 20

ВІДКРИТИЙ ЛИСТ
Міністру культури України  Євгену Нищуку
                                              
Шановний Євгене Миколайовичу!

    Я, донька депортованих,  уже пенсіонерка, заради квартири в столиці 30-й рік разом з чоловіком працюю двірником,  не вперше звертаюся до Вас, з проханням захистити мене від виселення з службової квартири ректором Національної академії образотворчого мистецтва і архітектури паном Чебикіним А.В.. Художня академія знаходиться у сфері підпорядкування  міністерству культури.
   Ми поважаємо академіка Чебикіна за чудову  творчість, виховання стількох  студентів! 
   Дякуємо пану ректору, що нормально до нас відносився три десятиліттями, крім останніх трьох років, коли виникло це дивне непорозуміння з нашим житловим питанням.   Розуміємо, що у нього не завжди є час вникати в усі дрібниці тисяч справ, бо одночасно очолює дві серйозні академії.
   На нашу думку, ректор занадто покладається на своїх помічників та прислухається до їхніх порад. Але ми  у своєму житті ніколи ніким не керували, то не можемо щось категорично стверджувати. 
   Проте не можемо не висловлювати протест проти свого виселення з єдиного житла, заради якого 30 – тий рік згідно домовленостей з адміністрацією академії працюємо двірниками та про що детально розповідали у своєму попередньому листі до Вас і  до керівників країни та столиці. 
   Ми  змушені захищатися та відстоювати свої права.
   Шановний Андрій Володимирович продовжує наполягати на нашому виселенні з службової квартири, документи на яку по закону зберігаються в адміністрації, звідки  дивним чином зникли. Відновлювати документи пан ректор відмовляється.  За клопотаннями шановного Андрія Володимировича нас  поселили, а після  наданням документів на це житло до паспортного столу прописали у квартирі. Іншого житла ми не маємо.
   Додаємо ще раз документи, які підтверджують, що нас поселяли в службову квартиру.
   А куди зараз поділася квартира?
   Виходить,  як у Путіна:  «Их там нету»…
   А ми є!
   І вже майже 30 років!
   Протягом останніх трьох  років відколи  адміністрація академії  почала писати нам листи з вимогою виселитися,  ми написали купу листів до міністерства культури та керівників держави і столиці з проханням вплинути на керівника нашого закладу, щоб він по новому оформив документи на службову квартиру, де проживаємо 30-ий рік.
   Я ходила на прийом до заступника голови держміськадміністрації і там мені сказали, що ніяких проблем з поновленням документів на службове житло немає. Якщо Академія не може надати нам інше житло, то  потрібно тільки відповідне письмове клопотання ректора про нове виготовлення втрачених документів на службову квартиру, в якій ми проживаємо. 
    Та будь – якому приміщенню можна надати статус службової квартири, аби тільки це житло відповідало необхідним вимогам!
    Наша квартира не відрізняється від будь – якої звичайної квартири.  Маємо житлові кімнати,  коридор, ванну, туалет, кухню.
    Я  за власний кошт найняла юристів і мені написали таке необхідне клопотання, але ректор відмовляється його підписувати, а пише своє, в якому ні слова не говорить про поновлення документів, а пропонує місту надати нам окреме житло. Адміністрація академія на зустрічі з представником  міністерства культури відверто зізналася, що клопотання про яке ми  просимо, академії не вигідно. Тобто, перед академією поставлене завдання незважаючи на закони просто на висилити.
   Протягом трьох років на нас постійно здійснюється тиск з метою виселення. Адміністрація академії приводить до нас у квартиру всі можливі комісії, які пишуть акти, що подобаються академії.
   От і днями, у березні цього року за наказом пана ректора створено чергову комісію.
    Такі дії адміністрації академії  призводять до значного погіршення нашого здоров’я. Я постійно ходжу на прийоми до лікарів. Мій чоловік проводив акцію протесту проти нашого виселення і під час своєї відпустки кілька тижнів стояв з транспарантами біля воріт академії, а адміністрація академії примусила мене в 33-градусну серпневу спеку прибирати і без того чисте подвір’я  з 5 до 18 години. Мені довелося проходити місячний курс лікування під крапельницями. Усі роки, відколи працюємо в академії,  ми, двірники, прочинаємо роботу з 5-ої або 6-ої години ранку.
        Тоді я в перше за 30 років взяла лікарняний. А чоловік ще ні разу, слава Богу,  не брав лікарняний, бо нам ні на кого залишити двір академії.
     До приходу працівників і студентів ми завжди все добросовісно прибираємо, щоб в зимовий період був розчищений сніг, а в літній, щоб не мести  на людей, коли ті ідуть на роботу.  Взимку  наймаємо трактори за свій кошт, бо потрібно до 8:00 розчистити сніг до гаражів, бо інакше водій ректора не зможе виїхати. 
   У нас складається враження, що адміністрація академії сподівається, що через уже трирічний стрес ми просто помремо!
  Спеціально вигадують усе нові і нові способи тиску на нас, щоб з нами щось трапилося!
   Таке враження, що останні три роки в адміністрації академії одним з пріоритетних питань стало перетворення двірників на безхатьків! Дякуючи таким дивним старанням адміністрації ми опинилися в центрі уваги майже всіх співробітників та студентів академії. Усі з цікавістю чекають чи вдасться сумлінних трудівників перетворити на безхатьків! Це що одне з пріоритетних завдань академії?
   Ось, наприклад,  як під час підготовки до останньої перевірки нашої квартири  адміністрація академії псувала нам не таке вже й міцне, підірване через постійну загрозу виселення здоров’я, викачувала з бідних стареньких останні гроші  та  відволікала сумлінних  двірників від роботи.
    Нам повідомили, що терміново потрібно підійти і підписати наказ ректора про створення чергової спеціальної комісії з перевірки службової квартири, де ми проживаємо.
   В разі, коли ми не підпишемо  наказ, то негайно буде написаний акт, під яким підпишуться  свідки. В цьому акті  буде вказано, що двірники відмовилися впускати до свого житла співробітників академії. І це нам, мовляв, дуже зашкодить…
   Тож ми все кидаємо і біжимо до начальства.
    Нарешті  я тримаю в руках якийсь незрозумілий папірець, на якому немає ні номеру та дати реєстрації, ні підпису ректора чи печатки.
  До речі,  це вже не вперше адміністрація академія телефонує нам, щоб ми все кидали, летіли негайно в адміністрацію та  підписували якісь незрозумілі папірці. Доходило навіть до того, що нам пропонували ставити підписи під кількома чистими аркушами паперу.
   Я спробувала з’ясувати чому наказ ректора не оформлений так, як це вимагає законодавство.
   Моє прохання дати пояснення  щодо документа представник адміністрації розцінив як відмову впустити невідомо  кого до  квартири, де проживаю. І з великою радістю повідомив, що напише, що ми відмовились підписатись під цим неоформленим згідно законодавства аркушем.
   Я попросила адміністрацію назвати хоч один випадок, коли ми відмовилися впускати до своєї квартири хоч одного з тих, хто хотів оглянути наше житло.
   Нам  відповіли, що ми, начебто,  відмовилися впустити до нашої квартири групу перевіряючих з Київського науково – методичного центру по охороні, реставрації та використанню пам’яток історії, культури і заповідних територій. 
   Відмовою впустити перевіряючих можна вважати наше прохання показати посвідчення групи невідомих нам людей, яких вперше в житті бачили. Ці люди подзвонили до нас у квартиру. Сказали, що вони є власниками будинку і ми не маємо права не пустити їх до своєї квартири. Хоч згідно закону будь – який громадянин має право впускати до свого помешкання тільки за власним бажанням чи за  рішенням суду.
   Ми впустили комісію до нашої квартири, але перед цим попросили їх показати посвідчення. Так от, за словами представника адміністрації академії, те, що ми попросили показати посвідчення у незнайомих нам людей,  є  фактом нашої відмови впустити невідомо кого до нашого житла.
    Відтоді шановний Андрій Володимирович  з задоволенням і, відчуваємо, аж з насолодою,  розписує в офіційних документах результати тієї проведеної з порушеннями перевірки… 
   До речі, нісенітниці про те, що ми колись  когось відмовилися впустити до квартири  стало головною темою бесіди на моїй недавній зустрічі з представником міністерства культури. Разом з іншими вигадками адміністрації академії щодо квартири, де проживаємо, це відволікло увагу  представника міністерства від суті нашої болючої житлової проблеми.  
    Представники  академії  і оком не моргали, коли мені прямо в очі говорили неправду.
   Під час спілкування з керівництвом академії я вже звикла до того, що нас з чоловіком  постійно намагаються обдурити, підставити чи залякати.
   А віднедавна  ще й побоююсь, що за нами, як і обіцяв нам ректор, приїдуть якісь  люди та відвезуть нас у невідомому напрямку, певне, натякаючи на співробітників СБУ, про що мій чоловік вже повідомляв у скарзі на дії ректора до Міністерства культури та інформаційному запиті до Служби безпеки України.
  Тож у тих, хто вимагав від нас з чоловіком підписати наказ ректора про останню перевірку нашої квартири, я попросила дозволу порадитися з юристами.
   А ви знаєте, що за свої послуги непогані юристи беруть разову оплату, яка перевищує мінімальну зарплату двірника?!  А в моїй ситуації з житлом  я не можу звернутися до нічого незнаючих  правників…
   Тож після того, як віднесла з хати останні гроші адвокату, голодна, з артеріальним тиском, що підвищився після спілкуванням з черговими бажаючими в котрий раз оглянути наше житло, несу адміністрації написану з допомогою юриста заяву про те, що ми згодні підписати наказ ректора, коли цей документ буде оформлено відповідно до діючого законодавства.
   Ось як ми живемо і працюємо, шановний пане міністр!
   Знущання над старенькими сумлінними двірниками продовжується і йому кінця й краю не видно!...
   Три десятиліття працюємо за мінімальні ставки.
   А скільки  десятків тисяч гривен за три останніх десятиліття  замість  нас отримали наближені до ректора співробітники академії чи ті, хто користується його прихильністю?
    Бо всі ці роки згідно домовленості з академією ми не платимо за комунальні послуги, але за це безкоштовно виконуємо роботи згідно ставок садівника та третього двірника, які передбачені штатним розписом академії.
   Хіба ми  на своїх посадах двірників працюємо гірше від керівників  нашого закладу чи керівників країни та столиці? 
    Весь час три десятиліття ми у відмінному стані утримуємо величезну територію у кілька гектарів.
   Як вдячність за сумлінну працю шановний ректор хоче перетворити нас на безхатьків!
   Пояснюю колегам, що ректор нічим не відрізняється від двірників. Нас з ним найняла держава для вирішення своїх питань, в даному випадку, його, ректора, щоб  керувати навчанням студентів, а нас, двірників, для  забезпечення порядок на подвір’ї академії. Ніякої приватизації нашого навчального закладу чи державних фінансових потоків ще не відбулося. Ми всі рівні перед законом і керівництвом країни та столиці.
    Деякі з моїх співрозмовників тільки очі широко розкривають та роблять здивовані обличчя…
   Чи я знову говорю дурниці і не знаю справжнього стану справ?
   Місцева громадська активістка дбає про порядок та дисципліну в навчальному закладі. На нашу думку, адміністрація та колектив повинні зробити її своїм союзником,а не нацьковувати на неї розгублених стареньких співробітників  та переслідувати і здійснювати тиск.
    До речі, активістка критикує та пише в різні інстанції повідомлення не лише про начальство, а й  про всіх підряд співробітників, хто  порушує трудову дисципліну чи халатно відносяться до роботи.
   Як вдячність  за  діяльність,   цю громадської активістки, шановний пан  ректор роками тягає по судах та намагається звільнити з роботи!
   Я з чоловіком відмовилися підписати листа з осудом дій цієї громадської активістки. Цього листа  адміністрація академії, як за комуністичних часів, примушувала підписати  залежних від неї, в основному, пенсійного та передпенсійного віку прибиральниць, сантехніків, вахтерів та інших заляканих і затурканих.
   Наше виселення з службової квартири і розпочалося після того, як ми в розмовах з усіма підряд, в тому числі і з донощиками адміністрації,  почали підтримувати дії громадських активісток академії, котрі виступали проти зловживань  у нашому навчальному закладі. Колеги дорікали нам тим, що ми виступаємо на захист громадської активістки, яку переслідує адміністрація,  і накликаємо на себе  цим гнів керівництва та виселення  нас з квартири.
  Ще раз згадаю про нещодавню зустріч з представником міністерства культури, на якій в черговий раз стільки туману  напустили представники адміністрації академії, щоб виправдати дії шановного пана ректора.
  Найбільше вразило під час зустрічі відверта неправда, яка звучала з вуст представників  адміністрації.
   В очах тих, хто говорив мені різні вигадки, бачила їх тверде переконання говорити неправду.
    Відкрито дивитися мені у вічі та аж світилися від радості, що можуть догодити шановному Андрію Володимировичу, наче промовляли:
За ректора! За академію!
Хіба можна заради подачок великого начальника, якими б вони
щедрими не були,  до такої міри опускатися,  говорити неправду в навчальному закладі, втрачати свою людську гідність і достоїнство?
  Боже мій!
   Коли говорять неправду, то хоч хтось повинен не знати  про це. А тут всі присутні в кімнаті знали, що звучить неправда,  але  продовжувати нескінченно,  як заклинання  повторювати різні вигадки.
   Але неправда так і залишилася неправдою…
   Дійсно, правду кажуть, що багатий бідного ніколи не зрозуміє!
   Як мантру, адміністрація повторювала свої вигадки та проблеми, що сам шановний пан ректор і створив, а тепер винними у цих створених ним проблемах хочуть призначити нас, двірників!
   Наприклад,  замість того, щоб розібратися в нашому горі,  в суті нашого житлового питання, я цілий час вислуховувала неправду від представників адміністрації академії про те, що я нікого не пускаю до квартири. Співробітник міністерства культури  вислуховувала висмоктані з пальця неправдиві свідчення  адміністрації, а мене весь час перебивали. 
   Нам здається, в  академії для декого зі співробітників не прийнятно говорити правду. Чомусь дехто вважає, що бути на державній службі – значить або говорити неправду, або  замовчувати правду!
    Тільки ми, двірники,  говоримо те, що думаємо. Тому нас вважають за незрілих, ледве не розумово відсталих чи дурнів і ведуть себе з нами відповідним чином.
   Наприклад,  ховають документи на службову квартиру,  де проживаємо,  та починають розповідати, що живемо в аудиторії.  
  Розмова з представником міністерства культури відбулася не по суті, а зосередилася на питаннях, які майже не мають  ніякого відношення до нашого виселення. Мене весь час перебивали, скеровували розмову у непотрібне русло, відволікти увагу від головних питань у вирішенні нашої житлової проблеми.
   Зустріч була перетворена не на захист від нашого виселення, а проведена тільки для галочки, для звіту нагору.
   Ніхто навіть не намагався з’ясувати  як нас поселили до квартири? Як прописали? Куди ректор подів документи?
   Я  думаю, що на цій зустрічі мав бути  особисто присутнім  шановний пан ректор.
  Так і не зрозуміли чому, але  на зустрічі не було  шановного пана Чебикіна  - ініціатора, організатора та керівника нашого виселення. По – моєму, Андрій Володимирович знаходився в цей час у сусідньому кабінеті, на своєму робочому місці.. .
   Це питання повинен вирішити ректор особисто. Замість цього направляє нас до якихось нещасних наляканих своїх підлеглих. Ми говоримо з ними незрозуміло про що. Навіть на перший  погляд не розумію  чи взагалі це має відношення до нашої житлової проблеми.  
   Але  співробітники академії  заради кар’єри чи щоб вислужитися перед керівником,  думають, що повинні захищати свого начальника і під час зустрічі з представником міністерства починають довго доводити, що ми нікого не пускаємо до квартири.
   Та серед електриків, сантехніків,  столярів, слюсарів немає такого, хто б не був у нашій квартирі! Тобто у нас у квартирі перебували майже всі рядові співробітники та керівники середньої ланки адміністративно – господарської служби академії ! 
   Та ми вже давно звикли до нескінченних екскурсій по службовій квартирі,  де проживаємо! Коли довго не приходять непрохані гості, то навіть якось чогось не вистачає…
    Наприклад, ми маємо на руках офіційний документ за підписом шановного пана ректора. На початку  тексту Андрій Володимирович , пише, що ми нікого не пускаємо в квартиру. А потім через  сторінку в цьому ж документі розповідає про те, як до нас у квартиру приходять комісії, які він сам і викликає, та пишуть акти, щоб догодити шановному пану ректору. Тобто в самому   тексті одного документу пан Чебикін суперечить самому собі!
   Прошу назвати хоч одну людину, яку ми не пустили.
   Навіть і не чують. Говорять своє!
   Ми навіть не дуже розуміємо,  яким чином чергова неправдива інформація в офіційних документах  шановного пана ректора має відношення на нашого виселення.
  Просимо, щоб вважати цей лист нашим запрошенням особисто Вас і будь  - кого з Ваших співробітників прийти до нас в гості і подивитися, як ми живемо та працюємо.
  Користуючись нагодою також хочемо оголосити, що готові показати службову квартиру, в якій проживаємо, будь – кому з чиновників якого завгодно рівня, тільки, будь ласка, повідомте про це нас заздалегідь.
   До речі,  відповідний лист про те, що готові прийняти будь – кого з співробітників академії - ми направили адміністрації академії.  
      Ми вже не знаємо як і реагувати на  твердження шановного пана ректора в його відповідях на наші  листи в усі інстанції, де ми просимо захисту від виселення, коли Андрій Володимирович пише, що, начебто, ми  проживаємо в навчальній аудиторії!
    Яка аудиторія? 
   Тож запрошуємо особисто Вас і будь – кого прийти до нас і переконатися, що ми проживаємо у квартирі, а не в аудиторії.
  Хоча на зустрічі з представником міністерства не було сказано жодного слова, що ми проживаємо в нежитловому приміщенні. Мовляв, квартира тут була за радянських часів, але це було давно і тому, певне, неправда.
   А ми тут до  чого?
   Нас, як і мільйонів українців,  поселили в цю квартиру ще за радянських часів. 
   Так і що? 
   Тепер нас потрібно виганяти з  квартири, бо десь поділися документи?
   Академія, до речі, має величезний архів і там точно є відомості про людей, які проживали до нас у  цій квартирі. Та й про квартиру також. Про це свідчать і записи в будинковій книзі  цієї службової квартири, яка ще дивним чином не зникла.  Відмітки про поселення, прописку в цій квартирі та виселення і виписку з цього житла чималої кількості людей, які жили тут перед нами.
   Третій рік пан ректор  намагається нас виселити. Перший рік в одному листі пише про службову квартиру,  в якій проживаємо, як про нежитлове приміщення, а в іншому листі розповідає нам про те, що ми  не можемо  приватизувати службову квартиру, в якій проживаємо. Тільки десь рік як  пан Чебикін нарешті остаточно визначився і тепер нарешті пише про нашу квартиру, як про  нежитлове приміщення, хоч до цього майже 30  років писав про цю квартиру як про службову.
    У нас купа документів, в яких ректор пише про наше житло, як про службову квартиру. За клопотаннями пана Чебикіна двірникам, які проживали у цій квартирі перед нами, було надано окрему двокімнатну квартиру. Ми весь час запитуємо в адміністрації академії,  на якій підставі  двірники 10  років проживали та були прописані перед нами у цій квартирі, де нині живемо ми? Але майже в усіх відповідях адміністрація веде мову про наше проживання з 2011 року, коли ми вже прожили в цій квартирі 21 рік.
  Повторюючи, як магічне заклинання,  чергову неправдиву  інформацію шановного пана ректора в написаних ним офіційних документах до влади,  адміністрація і слухати більше нічого не хоче.
     Тобто зустріч з представником міністерства культури перетворилася на довге обговорення питання,  чому ми нікого не пускаємо до квартири.
        Недоречним на нашу думку було займати стільки часу і на обговорення другого  питання: чому ми не можемо самі собі виписати  оплату за комунальні послуги.
   Я ніскілечки не жартую!
   Відколи ректор почав нас виселяти, то адміністрація постійно вимагає від нас саме такої дурниці!
   Я пояснила адміністрації, що за їхнім наказом вже їздила до комунальних організацій, де мені відмовили. Пояснили, що згідно закону для цього  потрібне відповідне клопотання адміністрації академії, яке пан ректор не хоче писати. 
      Але в останньому листі до нас ректор знову вимагає, що ми їхали в ці комунальні організації та самі собі виписували комунальні плату за комунальні послуги.
       Яке відношення ми маємо до того сплачувати нам комунальні послуги чи замість оплати послуг десятиліттями безкоштовно виконувати на подвір’ї  роботи по двох ставках, щоб  гроші за виконану нами роботу отримував невідомо хто?
   Усе це придумав шановний пан ректор, то хай сам і вирішує цю проблему!
  Хіба ми винні у ситуації зі сплатою за комунальні послуги, що виникла завдяки рішенням самого  шановного Андрія Володимировича?
   Ми, до речі,  неодноразово направляли листи пану ректору з проханням оформити постачання для нас комунальних послуг.
   Мене здивувало, що представник міністерства культури, напевне, юрист,  навіть і не намагалася припинити це  знущання наді мною та  виставлення мене якоюсь тупою, яка періодично приїздить до  комунальних організацій та за наказом академії змушена нести там   повну нісенітницю.
   Тож на цій зустрічі  адміністрація академії знову наказала мені їхати до комунальних організацій, вимагати від них оформити мені плату за послуги та виставляти себе в черговий раз на посміховисько.
   Та за багатьох двірників комунальні платежі здійснюють їх роботодавці. Наприклад, нам говорили, що двірник, який проживає і працює в студентському гуртожитку академії, теж не платить за комунальні послуги.
    Невже ми для цього писали листи з покликами про допомогу, щоб терпіти приниження від тих, хто хоче позбавити нас єдиного житла, яке маємо!
    І сліпий побачить, що ті, хто хоче зробити нас безхатьками користуються повною підтримкою тих, до кого ми звертаємося з проханням про допомогу! А який висновок ми можемо зробити після того, як у присутності вищестоящих установ адміністрація сміливо говорить неправду, лукавить, збиває з  толку і навіть не намагається  вирішити питання по суті.
  Представник міністерства слово в слово повторив усе, що нам три роки вдовбують  у наші голови ті, хто нас виселяє.
    Найпростіше вирішення нашого житлового питання: пан ректор має взяти ручку і підписати клопотання про узаконення нашого проживання, яке написав найнятий нами юрист.
    Але це категорично виключив представник міністерства культури.  
    Не можемо зрозуміти чому?
    У нас з чоловіком складається  враження, що міністерство культури задовольнить тільки наше виселення через неправдиве твердження пана ректора, що ми нікого не пускаємо до нашої квартири, та не хочемо самі собі виписати комунальні послуги. Про інші набагато важливіші питання, що стосуються нашого виселення,  навіть не йшлося.
   Нас взагалі завжди чимось дивують наші розмови з адміністрацією щодо квартири, в якій проживаємо. Під час цієї зустрічі чомусь адміністрація побоялася в присутності представника міністерства говорити про наше житло, як про нежитлове.
   Можливо тому, що ще за радянських часів перед нашим поселенням у цю службову квартиру Міністерство культури разом з шановним Андрієм Володимировичем, який тоді тільки почав працювати ректором,  сприяло наданню окремого житла у власність  двірникам, які проживали в цій квартирі перед нами.
    На якій підставі були покращені житлові умови попереднім двірникам академії? 
   Чому квартиру дали саме двірникам, а не багатьом співробітникам, які теж мали право на отримання житла, бо серед них були пільговики?
  Але ні від кого не можемо дізнатися,  на якій підставі попереднім двірникам академії  покращили житлові умови, - надали у власність окрему квартиру. Коли нам дадуть відповідь, то отримаємо ще одне підтвердження , що попередні двірники проживали у службовій квартирі, як і ми, а не в аудиторії, як про це почав писати останній рік наш шановний пан ректор.
   Певне, в міністерстві культури  є документи на цю квартиру, в якій ми проживаємо, але там не хочуть заперечувати неправдивим твердженням ректора, які Андрій Володимирович написав в офіційних документах, що, начебто,  тут  ніякої квартири немає, ми звичайні «самосьоли» - безхатьки, проживаємо в студентській аудиторії, він нас сюди не поселяв, не прописував і невідомо чому 30-й рік терпить наше проживання.  Пише, що двірники не дозволяють відповідним особам оглядати технічний стан приміщення  та відмовляються складати та підписувати акти.
     Навіщо таке написав не розуміємо ні ми, ні його підлеглі.
    Певне, не знає, що у нас у квартирі були головний енергетик, інженер по техніці безпеки, коменданти, завгоспи, проректори по адміністративно господарській частині, та інші спеціалісти та співробітники академії.
  Та написав би ще, що і знати нас не знає хто  ми і звідки!
       Папір все витерпить, а всі його підлеглі безкінечно, як заклинання,  повторюватимуть ці неправдиві твердження щодо нас, до того часу, доки і самі в них не повірять!
   Акцентуючи увагу на вигаданих та створених самою академією нісенітницях і штучних проблемах, адміністрація намагається ще більше заплутати і без того болюче для нас питання.
     Я  дивувалася, коли під час обговорення нашого горя, люди, які абсолютно нічим не збираються нам допомагати, тільки знущаються і сміються своєю несерйозною балаканиною над нашим нещастям. Перетворюють усе на якесь шоу чи фарс.
   На зустрічі з представником міністерства культури ні з того, ні з цього адміністрація почала говорити про те, що, начебто,  ми з чоловіком печемо пиріжки і натякав, що продаємо випічку направо і наліво.
   Таке враження, що вигадали прямо по ходу розмови!
   Та у нас немає грошей не те, що на пиріжки, а навіть іноді на їжу для себе!
   Нерідко їмо тільки батон та п’ємо чай!
   Бо всі гроші йдуть на юристів!
   А представник міністерства культури почала розповідати  про якісь райські  перспективи нашого проживання в студентському гуртожитку.
   Ми  розцінюємо таке її недоречне  твердження, як відверте знущання над нашим горем та насмішку над нашою тяжкою 30-річною фізичною працею виключно заради квартири в Києві.
   Ми вважаємо, що в нашому житловому питанні немає місця для веселощів, але, коли представниця міністерства культури  завела вже мову про студентський гуртожиток, то давайте посміємося разом.
   А чого представник міністерства культури  чи керівники держави і столиці не хочуть свої квартири віддати  художній академії і переселитися до студентського гуртожитку?
    Ми думаємо, що ректор і його команда будуть не проти   отримати квартири  не тільки  представниці міністерства культури, а  й помешкання усіх керівників держави та міста, до яких третій рік ми звертаємося по допомогу, а у відповідь отримуємо незрозумілі відписки. Художня академія в обмін на Ваші  помешкання охоче запропонує усім  Вам місця в студентському гуртожитку…
   Ми не дуже розуміємо в чому різниця між тим,  як заробили своє помешкання  ті, до кого ми звертаємося по допомогу,  і нами. Ми не менше сил, ніж усі Ви,  приклали до того, щоб на старості мати хоч якусь квартиру, хай навіть і службову. Свою роботу двірника  знаємо не гірше, ніж те, чим займаєтеся усі Ви, шановні керівники. І працюємо на своїй посаді не гірше за Вас.
   Запитайте про те, як ми гарно працюємо,  хоч і в шановного пана ректора!
   А уявіть на хвилинку, що приймуть закон, по якому документи на Ваше житло, як і у всіх, хто мешкає не на службовому житлі,  мають зберігатися не у вас, як нині, а в якійсь організації, типу художньої академії!
   Там  ці папери можуть, як і нашому випадку, дивним чином  зникнути, і Вас теж  прийдуть виселяти!
  Хіба не так?
   Коли після наших  неодноразових звернень, покликів про  допомогу,  влада країни та столиці  не впливає на шановного пана ректора, щоб припинив наше виселення, то ми плануємо звернутися до посольств розвинених країн та міжнародних організацій.
  Чому влада зі своїми арміями юристів завжди намагається стати на бік керівника,  а не простих трудівників?
  Та як же нам до Вас достукатися?
   Ми не знаємо, як ще привернути увагу високопосадовців до нашого горя!
  Шановний пан ректор не звертає ніякої уваги на наші листи до нього і до всіх, до кого тільки можна з проханням припинити виселення.
  Через нейтральну вичікувальну позицію влади  щодо нашого житлового питання та потурання ректору ми з дружиною стали майстрами по написанню листів з благаннями припинити наше виселення. Ректор робить з нас справжніх майстрів епістолярного жанру, ми продовжуємо писати листи до всіх можливих вищестоящих організацій і просимо втрутитися і призупинити наше виселення.  Завдяки нав’язливій ідеї Андрія Володимировича про наше виселення ми стали протестувальниками і готові будь – якої миті виставити транспаранти біля академії та в обідню перерву чи інший неробочий час виходити на протести.  Ким ще нам потрібно стати та що ще зробити, щоб  відомий та добре знаний в  країні академік і талановитий митець передумав робити нас безхатьками?
  Що ще зробити? Щоб влада нарешті звернула на нас увагу та простягла руку про допомогу стареньким простим  сумлінним трудівникам?
   Щоб влада нарешті звернула увагу на нашу житлову проблему?  Примусила ректора по – новому оформити документи на службову квартиру, в якій проживаємо.
   Може вже хай шановний пан ректор дасть  нам спокій?
   Навіщо нам на старості тріпати нерви?
   Може  ми  всі сили тратитимемо на академію, внуків,  а мій чоловік ще й на написання книжок про корупцію, а не третій рік борсатимемося у втягнутих  нас академією розбірках, які віднімають останнє здоров’я та гроші на юристів!
  Будь ласка,  вельмишановний Євген Миколайович, допоможіть нам захиститися від виселення, або надайте нам іншу квартиру.
  Зупиніть цей жах!
  Щоб ми не писали листи зі скаргами, не тратили останнє здоров’я та гроші на захист від виселення з єдиного житла, яке маємо. 
  Щоб і далі спокійно працювали двірниками!
  Просимо Вас, шановний пане міністр, дати оцінку того, що з нами відбувається.
  Вважайте цей наш лист криком душі, доведеної до відчаю!
  Благаємо Вас вплинути на шановного Андрія Володимировича!
  Щоб пан ректор   по – новому виготовити  дивним чином втрачені документи на службову квартиру, де ми проживаємо, і закрити наше житлове питання. Або посилаючись на закони витребував нам квартиру. Закони згідно яких ректор має право звернутися до відповідних органів з проханням надати нам іншу квартиру ми неодноразово писали шановному пану ректору.

З повагою та надією  

31 березня 2019 року

Лещенко Г.П.
Лещенко Г.І.