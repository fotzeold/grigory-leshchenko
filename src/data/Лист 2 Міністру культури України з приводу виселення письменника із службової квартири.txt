Лист 2 Міністру культури України з приводу виселення письменника із службової квартири

Міністру культури України
Нищуку Євгену Миколайовичу
01601,  м. Київ, вул. Івана Франка, 19

Лещенко Галина Петрівна,
Лещенко Григорій Іванович
04053, м. Київ,
вул. Вознесенський узвіз, 20, кв.1
Засіб зв’язку: 096 424 38 20


ВІДКРИТИЙ ЛИСТ
Міністру культури України  Євгену Нищуку

Шановний Євгене Миколайовичу!

    Я, донька депортованих, пенсіонерка, заради квартири в столиці 30-й рік працюю двірником, вже не вперше звертаюся до Вас, з проханням захистити мене від виселення з службової квартири ректором Національної академії образотворчого мистецтва і архітектури паном Чебикіним А.В. Академія входить до сфери управління Міністерства культури України.
    Сподіваємося, що своєю добросовісною тяжкою фізичною працею в академії протягом трьох десятиліть заслужили,  якщо не на те, щоб отримати цю службову квартиру у власність, то, хоча б на те, щоб  нам дали спокійно продовжувати трудитися та дожити віку в цій квартирі, заради якої і працювали чорноробами половину свого життя, хоч маємо вищу та середню спеціальну освіту.
  Чому міністерство культури, у чиєму підпорядкуванні знаходиться художня академія, не зупинить шановного Андрія Володимировича у його діях по нашому виселенню?
   Який зиск міністерству культури з нашого  виселення?
   Я  тільки почала збирати документи, щоб отримувати пенсію, ректор підняв питання про  наше виселення.
   Ми з чоловіком поважаємо  Андрія Володимировича  за прекрасну творчість, вміле навчання та виховання  митців, гідний внесок у розвиток духовності нашого народу, але висловлюємо протест проти його дій щодо нашого права на житло і благаємо владу захистити нас від виселення.
   Ми  змушені захищатися та відстоювати свої права.
   Шановний Андрій Володимирович продовжує наполягати на нашому виселенні з службової квартири, документи на яку по закону зберігаються в адміністрації, звідки  дивним чином зникли. Відновлювати документи пан ректор відмовляється.  За клопотаннями шановного Андрія Володимировича нас  поселили, а після  наданням паном ректором документів на це житло до паспортного столу  і прописали у квартирі. Іншого житла ми не маємо.
    Як нам здається, ректор застосовує до мене з чоловіком одну з поширених на Україні схем по відніманню у громадян житла, коли мешканцям службових квартир чи кімнат у гуртожитках  несподівано заявляють: мовляв,  під час нескінченних змін власників будинків, де вони проживають,   документи на їхнє житло дивним чином зникли і відшукати їх неможливо, бо необхідні папери були написані ще бозна коли за радянських часів, а отже нині люди  проживають у нежитлових приміщеннях і їм потрібно виселятися.
      До початку вимог про наше виселення, пан Чебикін за власним підписом з печаткою академії  та адміністрація без ніяких проблем надали нам купу довідок про те, що ми проживаємо у службовій квартирі. І от раптом в один день усе змінилося на протилежне!
    Коли мене з чоловіком та дітьми прописували до службової квартири, то академія надала до паспортного столу документи на цю квартиру. Тоді  ректор у клопотаннях  до паспортного столу, які маємо і досі,  писав: «працюють двірниками Академії і мешкають у службовій квартирі». А тепер, коли стали старими і комусь, як нам видається,  захотілося замість нас жити в цій квартирі, той же самий ректор вже пише протилежне: «зазначене приміщення не зареєстроване власником у встановленому законодавством порядку як житлове та, відповідно, таким не вважається».
  Адміністрація запевняє, що  виселяти нас академію примушує міська влада. Я записалася на прийом до заступника мера, де мене запевнили, що мерія не надавала академії ніяких вказівок чи рекомендацій щодо нашого виселення. Там тільки похитали головою і сказали: ця проблема вирішується дуже просто:  ректору потрібно тільки написати відповідні клопотання, щоб по – новому надати статус службової квартири і виготовити документацію, а те, що будинок оголошено спадщиною України, не може бути перешкодою, багато житлових будинків мають такий статус. Будь – якому приміщенню, яке відповідає необхідним  нормам, можна надати статус службової квартири та виготовити необхідну документацію.
   Ми написали кілька листів до ректора з проханням подати  таке  клопотання,  зміст якого я з найнятим мною юристом обговорила на прийомі в  замісника голови держміськадміністрації, але пан ректор не звертає на мої прохання ніякої уваги.  Коли були знищені, приховані  чи загублені папери на службову квартиру, де  мешкаю разом з чоловіком, то абсолютно немає ніяких проблем по – новому виготовити документи на цю квартиру. Владі міста лише потрібне відповідне  клопотання ректора, яке для нього  за наш кошт і написав найнятий нами юрист,  і яке ми вже кількома листами просимо підписати Андрія Володимировича, котрий написав  клопотання,  але зовсім іншого змісту.
   Потім  адміністрація почала всім розповідати, що,  мовляв,  виселяє нас через те, що ми не платимо комунальні послуги. Але з першого дня поселення в службову квартиру ми згодні платити за комунальні послуги. Просто згідно домовленості з академією за всі роки проживання в квартирі замість сплати за користування комунальними послугами безкоштовно виконуємо роботу садівника та третього двірника.
   Хай академія відкриє нам рахунок, на який ми зможемо вносити гроші за комунальні послуги! Як це роблять ті, хто проживають у студентському гуртожитку.
   На нашу думку, при укладенні академією угод оренди з цими установами   паном ректором свідомо було приховано факт існування в будівлі академії  службової квартири та проживання прописаних  тут двірників з дітьми. Тож чи дійсні ці угоди?
   Протягом усіх цих майже 30 років ми ні на один  день  не залишали без догляду подвір’я академії, бо жодного  разу,  відколи працюємо двірниками,  академія на час нашої відпустки не погоджувалася хоч тимчасово когось прийняти на роботу двірниками, доки ми перебуватимемо на відпочинку. Тож ми змушені були  продовжувати працювати, навіть перебуваючи у відпустках. Ось і зараз у нас десь близько 15 невикористаних відпусток. Нам немає ніякого смислу іти в відпустку, коли все одно  мусимо доглядати за подвір’ям академії.  У Києві є ще такі двірники, які беруть  відпустку, але продовжують   працювати? Переконана днем з вогнем таких, як ми, не знайти!
   Протягом трьох років на нас постійно здійснюється тиск з метою виселення. Адміністрація академії приводить до нас у квартиру всі можливі комісії, які пишуть акти, що подобаються академії.
   От і днями, у березні цього року за наказом пана ректора створено чергову комісію.
   А остання перевірка була у нас у квартирі минулого тижня, 2 квітня,  Ми так і до кінця і не зрозуміли з якою  метою співробітники академії перевіряли нашу квартиру. Ніяких особливих пояснень перевіряючі нам не надали.
    Такі дії адміністрації академії  призводять до значного погіршення нашого здоров’я. Я постійно ходжу на прийоми до лікарів. Мій чоловік проводив акцію протесту проти нашого виселення і під час своєї відпустки кілька тижнів стояв з транспарантами біля воріт академії, а адміністрація академії примусила мене в 30-градусну серпневу спеку прибирати і без того чисте подвір’я  з 5 до 18 години. Мені довелося проходити місячний курс лікування під крапельницями. Усі роки, відколи працюємо в академії,  ми, двірники, прочинаємо роботу з 5-ої або 6-ої години ранку.
        Тоді я в перше за 30 років взяла лікарняний. А чоловік ще ні разу, слава Богу,  не брав лікарняний, бо нам ні на кого залишити двір академії.
   У нас складається враження, що адміністрація академії сподівається, що через уже трирічний стрес ми просто помремо!
  Спеціально вигадують усе нові і нові способи тиску на нас, щоб з нами щось трапилося!
   Таке враження, що останні три роки в адміністрації академії одним з пріоритетних питань стало перетворення двірників на безхатьків! Дякуючи таким дивним старанням адміністрації ми опинилися в центрі уваги майже всіх співробітників та студентів академії. Усі з цікавістю чекають чи вдасться сумлінних трудівників перетворити на безхатьків! Це що одне з пріоритетних завдань академії?
   Третій рік пан ректор  намагається нас виселити. Перший рік в одному листі пише про службову квартиру,  в якій проживаємо, як про нежитлове приміщення, а в іншому листі розповідає нам про те, що ми  не можемо  приватизувати службову квартиру, в якій проживаємо. Тільки десь рік як  пан Чебикін нарешті остаточно визначився і тепер нарешті пише про нашу квартиру, як про  нежитлове приміщення, хоч до цього майже 30  років писав про цю квартиру як про службову.
    Ми маємо оригінали документів, в яких ректор пише про наше житло, як про службову квартиру. За клопотаннями пана Чебикіна двірникам, які проживали у цій квартирі перед нами, було надано окрему двокімнатну квартиру. Ми весь час запитуємо в адміністрації академії,  на якій підставі  двірники 10  років проживали та були прописані перед нами у цій квартирі, де нині живемо ми? Але майже в усіх відповідях адміністрація веде мову про наше проживання з 2011 року, коли ми вже прожили в цій квартирі 21 рік.
   Ні від кого не можемо дізнатися,  на якій підставі попереднім двірникам академії, що проживали у цій квартирі перед нами,   покращили житлові умови, - надали у власність окрему квартиру. Коли нам нарешті дадуть відповідь, то отримаємо ще одне підтвердження , що попередні двірники проживали у службовій квартирі, як і ми, а не в аудиторії, як про це почав писати останній рік наш шановний пан ректор.
   Певне, в міністерстві культури  є документи на цю квартиру, в якій ми проживаємо, але там не хочуть заперечувати неправдивим твердженням ректора, які Андрій Володимирович написав в офіційних документах, що, начебто,  тут  ніякої квартири немає, ми звичайні «самосьоли» - безхатьки, проживаємо в студентській аудиторії, він нас сюди не поселяв, не прописував і невідомо чому 30-й рік терпить.
   Ми з чоловіком стояли на Майданах. Під час Майдану у нас в службовій квартирі проживало 18 учасників протестів з Тернопільської та Івано – Франківської областей. А тепер ми самі стоїмо біля воріт академії з акціями протесту проти нашого виселення і благаємо небайдужих громадян поставити підписи під нашими покликами про допомогу до керівників держави та міста, а адміністрація про три рази викликає поліцію, щоб відігнати нас від академії та не сприймає наші протести  всерйоз і тільки знущається, пропонуючи  нам проводити  акції протесту в проваллі поблизу.
   Дуже прошу Вас,  коли у Вас немає часу  розібратися чи  захистити мене від виселення, то хоча б написати пару слів про те, що Ви особисто думаєте про дії пана ректора  щодо позбавлення нас житла, за яке ми надриваємося 30-й рік, працюючи двірниками!
  Шановний пан ректор не звертає ніякої уваги на наші листи до нього і до всіх, до кого тільки можна з проханням припинити виселення.
  Через нейтральну вичікувальну позицію влади  щодо нашого житлового питання та потурання ректору ми з дружиною стали майстрами по написанню листів з благаннями припинити наше виселення. Ректор робить з нас справжніх майстрів епістолярного жанру, ми продовжуємо писати листи до всіх можливих вищестоящих організацій і просимо втрутитися і призупинити наше виселення.  Завдяки нав’язливій ідеї Андрія Володимировича про наше виселення ми стали протестувальниками і готові будь – якої миті виставити транспаранти біля академії та в обідню перерву чи інший неробочий час виходити на протести.  Ким ще нам потрібно стати та що ще зробити, щоб  відомий та добре знаний в  країні академік і талановитий митець передумав робити нас безхатьками?
   Коли після наших  неодноразових звернень, покликів про  допомогу,  влада країни та столиці  не впливає на шановного пана ректора, щоб припинив наше виселення, то ми плануємо звернутися до посольств розвинених країн та міжнародних організацій.
  Усі, кому ми розповідаємо про своє горе, кажуть, що шановний пан ректор несправедливо вчиняє з сумлінними  старенькими двірниками, яких надумав виселити з єдиного житла, що ще мають. Про це мовчать тільки високопосадовці, до яких ми третій рік пишемо листи з проханням захистити нас від виселення.
  Чому влада зі своїми арміями юристів завжди намагається стати на бік керівника,  а не простих трудівників?
  Та як же нам до Вас достукатися?
   Ми не знаємо, як ще привернути увагу високопосадовців до нашого горя!
   Хоч хтось із влади в Україні може заступитися за нещасних старих двірників,  майже жебраків, які  половину свого життя віддали тяжкій фізичній роботі  у державному закладі, а на старості, як вдячність за 30-річну сумлінну працю, постійно вже третій рік отримують від авторитетного заслуженого та шанованого всіма державного службовця  вимоги виселитися з службової квартири, заради якої і працювали двірниками? 
  Що ще зробити? Щоб влада нарешті звернула на нас увагу та простягла руку про допомогу стареньким простим  сумлінним трудівникам?
   Щоб влада нарешті звернула увагу на нашу житлову проблему?  Примусила ректора по – новому оформити документи на службову квартиру, в якій проживаємо.
   Може вже хай шановний пан ректор дасть  нам спокій?
   Навіщо нам на старості тріпати нерви?
   Може  ми  всі сили тратитимемо на академію, внуків,  а мій чоловік ще й на написання книжок про корупцію, а не третій рік борсатимемося у втягнутих  нас академією розбірках, які віднімають останнє здоров’я та гроші на юристів!
   Деякі з наших колег по роботі пояснюють наше виселення тим, що я з чоловіком підтримуємо дії місцевої активістки, яка і до вашого міністерства культури писали про порушення в роботі художньої академії.
   Це що? Того, хто пише книжки про зло корупції, виселяють чиновники вищого навчального закладу, яких місцеві громадські активісти академії підозрюють у зловживаннях та порушеннях і пишуть про це у листах до контролюючих інстанцій?
  Хтось може вплинути на шановного Андрія Володимировича, щоб він дав нам спокій, щоб ми більше тратили сил на дітей та внуків, на академію, а не на переживання та лікування?
  Доки усе це терпіти від шановного пана ректора та його команди? 
   Невже і цей крик моєї душі та благання про допомогу до Вас мені нічим не зарадить?
    Уклінно просимо Вас та благаємо вплинути на нашого шановного ректора, щоб  не виселяв нас! Попросіть  Андрій Володимирович не паплюжити своє ім’я, виселяючи сумлінних старих двірників.
  Щоб пан ректор   по – новому виготовити  дивним чином втрачені документи на службову квартиру, де ми проживаємо, і закрити наше житлове питання. Або посилаючись на закони витребував нам квартиру. Закони згідно яких ректор має право звернутися до відповідних органів з проханням надати нам іншу квартиру ми неодноразово писали шановному пану ректору.
  Будь ласка,  вельмишановний Євген Миколайович, допоможіть нам захиститися від виселення, або надайте нам іншу квартиру.
  Зупиніть цей жах!
  Щоб ми не писали листи зі скаргами, не тратили останнє здоров’я та гроші на захист від виселення з єдиного житла, яке маємо. 
  Щоб і далі спокійно працювали двірниками!
  Вважайте цей наш лист криком душі, доведеної до відчаю!
  Просимо Вас  хоч цього разу надати нам особисту відповідь на наш крик душі! Будь ласка, дайте свою оцінку того, що з нами відбувається.
   Благаємо Вас відгукнутися на наше горе, яке замість вдячності за сумлінну працю отримуємо  на старості від пана Чебикіна!
  У сім’ї всяке буває… Але навіщо відразу  виганяти з хати, коли є способи  без ніяких проблем вирішити  наше питання…

З повагою та надією   

11 квітня  2019 року

Лещенко Г.П.
Лещенко Г.І.

P.S.
Надсилаю вам, шановний Євгене  Миколайовичу, перший сигнальний екземпляр книги мого чоловіка, де опубліковано один з багатьох листів до Вас та до керівників  країни і столиці з покликом допомоги та захисту нас від  виселення. Книга  тільки готується до друку та видання, виправляється чи скорочується текст. Після видання  збираємося відправити книжки до крамниць та бібліотек країни.
    У романі  чоловік фантазує  про те, до чого може призвести розгул корупція в Україні та про нечистих на руку чиновників, які ганьблять, грабують та душать нашу з Вами таку любиму Україну!